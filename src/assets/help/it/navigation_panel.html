<html>

<head>
<link href="style.css" rel="stylesheet" type="text/css">
<meta charset="utf-8">
</head>

<h3>Pannello di navigazione</h3>
<p>&quot;Trascinando&quot; il lato sinistro dello schermo, oppure selezionando un'icona posta nell'angolo in alto a sinistra, visualizzerete il menu di navigazione. Esso contiene dei comandi per la gestione delle cartelle e 3 sotto-menu espandibili: &quot;Comandi&quot;, &quot;Preferiti&quot; e &quot;Storico archivi&quot;.</p>
<p>Utilizzate le 3 icone in alto, a destra del titolo, per eseguire comandi relativi alle cartelle: &quot;Aggiorna contenuti della cartella&quot;, &quot;Livello superiore&quot; e &quot;Tutti i livelli superiori&quot;. &quot;Aggiorna contenuti della cartella&quot; fa rileggere a RAR il contenuto della cartella o dell'archivio corrente. <br>
  Diversamente dal pulsante &quot;Indietro&quot;, &quot;Livello superiore&quot; apre sempre la cartella gerarchicamente superiore (o &quot;padre&quot;) indipendente dallo storico delle cartelle precedentemente visualizzate. 
&quot;Tutti i livelli superiori&quot; permette di selezionare velocemente una delle cartelle di livello gerarchico superiore, sino a quella radice.</p>
<p>Il sotto-menu &quot;Comandi&quot; comprende i comandi: &quot;Aggiungi ai preferiti&quot; che permette di aggiungere la cartella corrente ai preferiti, e &quot;Organizza i preferiti&quot; che permette di gestire l'elenco delle cartelle preferite.</p>
<p>Il sotto-menu &quot;Preferiti&quot; comprende le cartelle predefinite per i dispositivi di memorizzazione, i dispositivi rimovibili (se presenti) e un numero arbitrario di cartelle preferite inserite da voi. Selezionate una voce tra le Preferite per passare velocemente alla cartella associata. A differenza delle cartelle da voi inserite, quelle predefinite non possono essere modificate.</p>
<p>Il sotto-menu &quot;Storico&quot; contiene i nomi degli archivi aperti di recente in modo da permettervi di aprirli velocemente. Lo storico degli archivi pu√≤ essere disabilitato nella configurazione di RAR. Se lo storico degli archivi viene aperto mentre si era nella finestra con file e cartelle, RAR apre la cartella contenente l'archivio selezionato invece di aprire direttamente l'archivio.</p></html>
